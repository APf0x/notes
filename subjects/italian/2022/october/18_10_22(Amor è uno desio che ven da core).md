Amore è uno desio che ven da core

per abondanza di gran piacimento;

e li occhi in prima generan l’amore

e lo core li dà nutricamento.

Ben è alcuna fiata om amatore

senza vedere so ’namoramento,

ma quell’amor che stringe con furore

da la vista de li occhi ha nascimento:

ché li occhi rapresentan a lo core

d’onni cosa che veden bono e rio

com’è formata naturalemente;


e lo cor, che di zo è concepitore,

imagina, e li piace quel desio:

e questo amore regna fra la gente.

----------------------------------------------------------------------------------

Parafrasi:

Amore è un desiderio che viene dal cuore

per abbondanza di grande piacere;

e gli occhi in primo luogo generano l’amore

e il cuore gli dà nutrimento.


È vero che talvolta l’uomo può innamorarsi

senza aver visto la persona di cui è innamorato

ma quell’amore che ha la violenza della passione

nasce dalla vista della persona amata:


perché gli occhi trasmettono al cuore

di ogni cosa che vedono il buono e il cattivo,

come è formata secondo la propria natura;


e il cuore, che di questo è iniziatore,

crea in sé l’immagine della bellezza rivelatagli dagli occhi,

e prova piacere nel desiderio di essa:

questo è l’amore che regna tra gli uomini.


nuova qualita dell cuore: "immaginazione"

il quore ha una capacita immaginativa di produrre immagini in assenza.

poi studia anche jacopo da lentini 